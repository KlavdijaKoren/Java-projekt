# Java-projekt igre z grafičnim vmesnikom
## Tetris

### 1. Predlog projekta (kratek opis namena programa)
Za projekt sva si izbrali arkadno-miselno igro Tetris.

### 2. Glavne funkcionalnosti (opis primerov uporabe)
Cilj igre je zlaganje likov tetromin, to so liki sestavljenih iz štirih kvadratkov, ki so povezani po stranicah. 

Igro igramo s pritiskom na tipke s puščicami. S puščicama levo in desno, premikamo lik in mu določamo mesto, kjer bo lik pristal. S puščico navzgor lik obračamo, da prilagodimo obliko. S puščico navzdol pa lahko liku, katerega smo ustrezno obrnili in namestili, pospešimo hitrost padanja.
Ko se pri dnu zaslona zapolni cela vrstica, se le ta izbriše in zanjo pridobimo točke.
Točkovanje je odvisno od stopnje, na kateri igramo. Začnemo igrati na stopnji "Level 1". Če v prvi stopnji počistimo eno vrstico, dobimo 40 točk, če počistimo dve vrstici naenkrat, dobimo 100 točk, če tri 300 in če štiri 1200. Na višji stopnji posledično za vrstice dobivamo po več točk.
Ko očistimo 10 vrstic na zaslonu, se prestavimo na 2. stopnjo oz. v "Level 2", ko počistimo 20 vrstic, na stopnjo 3 in tako naprej.
Igra je končana, ko likov ni mogoče več drugače postaviti oz. ko igralec ne dohaja hitrosti postavljanja likov in le ti dosežejo vrh zaslona.

Igra bo vsebovala podokno, kjer se zlagajo liki, ki prihajajo z vrha tega podokna, drugo podokno, ki bo štelo točke in tretje, ki bo prikazovalo obliko naslednjega padajočega lika. Ob končani igri se bo prikazal tudi napis “game over”, število točk ter najboljši dosežek do zdaj. Igra bo vsebovala tudi gumb za konec ali pavzo.

### 3. Terminski plan projekta (predviden razvoj programa po tednih)
* **Teden 1 (od 3. 5. do 9. 5.):** Končna zamisel, kako naj bi celotna igra izgledala ter zapis osnovne kode igre.
* **Teden 2 (od 10. 5. do 16. 5.):** Zapis kode, ki bo vseboval pravila in potek igre.
* **Teden 3 (od 17. 5. do 23. 5.):** Zapis dela kode za grafične vmesnike – podokna, gumbe itd.
* **Teden 4 (od 24. 5. do 30. 5.):** Končni popravki in zaključek projekta.

### 4. Člani razvojne ekipe (imena in vpisne številke študentov)
* Ana Berdnik, 27160252
* Klavdija Koren, 27171077
